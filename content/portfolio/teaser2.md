+++
showonlyimage = false
draft = false
image = "/img/DataController.png"
title = "2. ROLURI - ce are de făcut fiecare?"
weight = 2
+++
<!--more-->
### - Teaser 2 -
![](/img/DataController.png)

* Daca ai un website, clienţii tăi pot decide să-şi facă un cont pe site-ul tău. De asemenea, şi tu poţi să-ţi faci cont pe site-ul altuia, de exemplu un furnizor. Din acel moment ai devenit _"persoană vizată"_ în sensul Regulamentului general de protecţie a datelor.

>Mai simplu, oricine devine _"persoană vizată"_ atunci când îşi face un cont, se abonează, sau devine membru pe un site, oricare ar fi acela.

* Mai departe: Tot în sensul GDPR, operator se numeşte cel care găzduieşte conturile create de _persoanele vizate_.

>Firma ta, care posedă websiteul, **_este_ operator**.<br>
Deci operatorul primeşte datele personale ale persoanelor vizate şi le foloseşte.<br>
**Cine răspunde** pentru menţinerea în condiţii de siguranţă a acestor date? _**Chiar operatorul**_!

* Pentru a face website-ul tău să funcţioneze, poţi încredinţa datele pe care l-ai strâns unei **"Persoane împuternicite de operator"**. Hai să-i zicem, mai scurt, "operator delegat".

>De exemplu, compania care îţi găzduieşte site-ul. Sau firma care expediază mărfurile tale către clienţi. Sau ... mă rog, exemplele pot continua.<br>
Ce se întâmplă dacă operatorul delegat face ce face şi nu manevrează datele personale ca lumea? Răspunderea este _**tot a operatorului**_! Adică a ta, posesor de website.

* În sfârşit, toată circulaţia datelor se desfăşoară sub observaţia _**Autorităţii de supraveghere**_.

> În ţara noastră aceasta se numeşte ... ANSPDCP. Tragem aer în piept şi zicem: _"Autoritatea Naţională de Supraveghere a Prelucrării Datelor cu Caracter Personal"_.<br>
Va trebui să ne obişnuim cu această denumire. Pentru că ea, Autoritatea, are mandat să verifice **orice** operator şi **orice** operator delegat.<br>
De asemenea, aceştia trebuie să-şi pregătească din timp un sistem de avertizare şi raportare rapidă către Autoritate a **oricărui** incident de securitate.<br>
Cu alte cuvinte, dacă păţeşti, raportezi. Repede. Şi pe un sistem electronic pregătit din vreme.

Păi şi atunci, nu e mai bine să iei din timp toate măsurile posibile, ca să nu ajungi în situaţia **să ai ce** să raportezi? Pentru că rişti să te faci de râs în faţa clienţilor, şi asta dăunează grav sănătăţii ... afacerilor ..., zic.<br>
___
_(Final - identic pentru toate)_<br>
**Fă să crească respectul şi încrederea clienţilor tăi prin aducerea la zi a prezenţei tale pe Internet!<br> Pune-te în conformitate cu Regulamentul General de Protecţie a Datelor! - sau GDPR, de la iniţialele din limba engleză.**<br>
_(Stampilă sonoră gen "Pam-pam")_<br>
**_(voce telefonată şi uşor distorsionată)_ HAI CU GHEDEPEREU MĂĂĂĂ!!**


